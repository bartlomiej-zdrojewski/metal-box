3. Przygotować osobny interfejs (osobny moduł / aplikację – czyli osobny obraz w Docker-ze), dla kuriera. Kurier będzie logował się do aplikacji, a później z poziomu aplikacji będzie mógł „odebrać” paczkę od nadawcy – formularz, w którym trzeba wpisać identyfikator paczki. Po wpisaniu poprawnego identyfikatora, status paczki powinien się zmienić (jeżeli nie uda się zmienić statusu, to należy wyświetlić komunikat). Kiedy nie uda się zmienić statusu? Gdy podamy nieprawidłowy identyfikator paczki lub gdy już wcześniej status paczki zostanie zmieniony.

5. Kurier w swojej aplikacji może wyświetlić wszystkie paczki, które aktualnie ma odebrane (ma w samochodzie).

10. Proszę pamiętać, że może być kilku kurierów, a każdy z nich powinien widzieć tylko „swoje” paczki.

12. Listy paczek (w dotychczasowej aplikacji; w paczkomacie; w aplikacji kuriera) mają być pobierane fragmentami i wyświetlane z paginacją (możliwością wyświetlania kolejnego fragmentu listy).

13. Punkt 12. ma być wykonany zgodnie z 3. poziomem dojrzałości Richardsona.

4. Przygotować osobny interfejs (moduł / aplikację – osobny serwis, czyli prawdopodobnie osobny Dockerfile), który będzie symulował interfejs paczkomatu. Aplikacja do obsługi paczkomatu teraz ma pozwalać na dwa kroki:		
* wkładać paczki przez nadawcę, co oznacza podanie identyfikatora paczki z listu przewozowego podczas umieszczania jej w paczkomacie (później sobie to trochę lepiej zabezpieczymy);
* wyjmować paczkę / paczki przez kuriera.
Wyjmowanie paczki odbywa się w taki sposób, że kurier w swojej aplikacji podaje identyfikator paczkomatu. Jeżeli poda prawidłowy identyfikator, to w odpowiedzi uzyska unikalny token (ważny przez minutę). Uzyskany token musi wpisać w paczkomacie. W wyniku tego działania paczkomat wyświetli listę wszystkich paczek, które są do odebrania. Kurier zaznacza paczki, które chce odebrać i zapisuje zmiany. Zapisanie zmian jest jednoznaczne z wyjęciem paczek przez kuriera. W wyniku tej operacji zaznaczone paczki powinny zmienić swój status.

11. Proszę pamiętać, że może być kilka paczkomatów, a każdy z nich ma tylko „swoje” paczki. I tylko te wybrane paczki można odebrać z paczkomatu. Z tego względu w interfejsie / aplikacji do obsługi paczkomatu należy dodać pole wyboru aktualnie obsługiwanego paczkomatu. W rzeczywistości byłoby tak, że ta wartość byłaby z góry przypisana do aktualnego urządzenia, ale w naszych warunkach umówmy się, że podczas wkładania / wyjmowania paczki z paczkomatu trzeba jeszcze podać identyfikator paczkomatu, którego używamy.

7. Aplikacja dla kuriera ma być aplikacją progresywną z możliwością instalacji na urządzeniu mobilnym. Aplikacja dla kuriera ma się dobrze wyświetlać na trzech typowych ekranach (monitor komputera, tablet, smartphone).

6. Aplikacja do obsługi paczkomatu ma być aplikację responsywną (dobrze wyświetlać się na ekranach z rozmiarami przypominającymi tablety różnej wielkości).

16. Zasadne jest przygotowanie Swagger-a, który będzie umożliwiał wykonanie wszystkich kroków bez bezpośredniego korzystania z interfejsu przygotowywanych stron.
